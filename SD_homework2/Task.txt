Напишете програма, която приема като аргумент от командния ред две имена на текстови файлове. Първият съдържа “компресиран” низ, във втория вие трябва да запишете декомпресираната му версия. Ако низът не е записан коректно трябва да съобщите това.
Компресираният низ съдържа 4 вида конструкции:
Символи (всякакви символи, различни от двойна кавичка, скоби, цифри и наклонена черта ‘\’)
Екранирани символи - наклонена черта, следвана от произволен символ. Така в компресираният низ може да се сложат специални символи. Например: o\ks->oks.
Групи, които започват с число последвано от скоби, съдържащи компресиран низ. Декомпресират се като се декомпресира низа в скобите и се повтори толкова пъти колкото е числото.
Стрингове - последователност от произволни символи, оградени с двойни кавички - пренася се в декомпресираната версия непроменена, но без кавичките. В тази последователност се допускат екранирани кавички.
Забележки:
Във вашата имплементация нямате право да ползвате рекрусия
Паметта заемана от вашата програма трябва да зависи само от дължината на входният низ + дълбочината на най-дълбоко вложената група. Ако отбележим дължината на входният низ с N, дълбочината на най-дълбоко вложената група с D и дължината на изходния (декомпресиран) низ с S, то вашата програма трябва да заема памет (N + D) * k, където k е константа.
Примери:
AABC -> AABC
А\\BC -> A\BC
R2(AB)3(Z) -> RABABZZZ
A"3(Zs)"3(Zs)-> A3(Zs)ZsZsZs
R2(A\2B)3(Z) -> RA2BA2BZZZ
AB12(X)2(B3(A)) -> ABXXXXXXXXXXXXBAAABAAA
AB12(X)2(B3(A"2'1")) -> ABXXXXXXXXXXXXBA2'1A2'1A2'1BA2'1A2'1A2'1
A"\"BC" -> A\"BC
